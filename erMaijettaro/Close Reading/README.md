# The flow towards Europe [**+**](https://www.lucify.com/the-flow-towards-europe/)
## Lucify, 2015
- **Cos'è?**
>The flow towards Europe è una mappa interattiva open source che rappresenta il flusso dei richiedenti asilo politico, in viaggio dall'Africa e il Medio Oriente verso l'Europa. [**+**](http://www.prefettura.it/cremona/contenuti/Rifugiati_politici-3174.htm)
- **Come funziona?**
>UNHCR, l'agenzia delle Nazioni Unite per i rifugiati, pubblica mensilmente i conteggi dei richiedenti asilo politico sulla base dei dati raccolti dai paesi di destinazione. Questi dati, questi numeri di persone, sono stati tradotti dai progettisti di The flow towards Europe in pallini bianchi che si muovono sovrimpressionati ad una cartina che descrive in outline Europa, Africa e Medio Oriente. Secondo le caratteristiche del dispositivo ogni pallino rappresenta 25 o 50 persone. Ogni pallino ha un punto di partenza (Africa o Medio Oriente) e un punto di destinazione in Europa. Spostando il cursore su un paese della cartina è possibile isolare il flusso interessato da quella nazione e approfondire il dato, espresso in numeri, di immigrati o emigranti. A seconda del paese scelto il numero sarà positivo o negativo.
- **Cosa significa?**
>The flow towards Europe vuole colpire il più possibile l'utente. Vedendo questo intuitivo, rapido e florido flusso di pallini lo spettatore rielabora l'immagine in persone. Questo tipo di figurazione mentale genera in ognuno di noi la propria reazione ma sicuramente non ci lascia indifferenti rispetto ad un dato significativo ben rappresentato.
- **E se fosse... ?!**
>Integrare articoli, report, documenti di approfondimento sul tema sia dal punto di vista dei paesi ospitanti che da quelli di origine chiuderebbe sicuramente alcune vie di interpretazioni ma, se usata eticamente, garantirebbe un'informazione più completa sul perchè di questo flusso. Per fare questo probabilmente bisognerebbe allargare la cartina anche oltre l'Atlantico...

![Imgur](https://imgur.com/cq7T1zW.png)

![Imgur](https://imgur.com/barJAW2.png)

![Imgur](https://imgur.com/uxzbzXo.png)

![Imgur](https://imgur.com/uzx7kW2.png)



# Monument [**+**](http://caleblarsen.com/monument/)
## Caleb Larsen, 2006
- **Cos'è?**
> Composto da un box trasparente appeso al soffitto pieno di BB gialli lasciati cadere nello spazio proporzionalmente al numero di omicidi rilevati tra le notizie pubblicate in lingua inglese, Monument è un generatore di riflessioni espresso col linguaggio dell'installazione museale.
- **Come funziona?**
> Un software costruito ad hoc per l'occasione legge ogni minuto da Google News i titoli delle notizie provenienti da 4.500 diverse fonti anglofone in tutto il mondo alla ricerca di persone uccise. Assicurandosi di raggruppare le notizie relative allo stesso omicidio il dispositivo rilascia nella stanza una pallina gialla per ogni persona uccisa. Circa 20.000 palle cadono ogni mese e si accumulano sul pavimento della Peacock Visual Arts ad Aberdeen, importante galleria scozzese. [**+**](https://news.google.com/news/?ned=it&gl=IT&hl=it)
- **Cosa significa?**
> Monument è un'installazione in continua evoluzione. L'esperienza e il conseguente significato percepito dall'utente potrebbe variare se vissuta la prima settimana o dopo due mesi. Quando l'utente entra in contatto con l'opera non viene informato della corrispondenza tra pallini caduti e omicidi. D'istinto viene voglia di giocarci con quei pallini gialli, chi calciandoli chi sperando che ne cadano altri. Ignorando ancora per un attimo la metafora, l'opera sembrerebbe una macchina celibe alla Duchamp o una bizzarra tortura cinese. Chissà quante altre riflessioni avranno fatto i visitatori della galleria scozzese prima di sapere che ai pallini corrispondevano degli omicidi. Una volta compresa la metafora l'opera cambia completamente, quello che prima ti strappava un sorriso ora ti colpisce generando nuove riflessioni, chi sulla società, chi sulla spettacolarizzazione dell'informazione, chi sulla giustizia, chi sulle armi e chi invece lancia un'occhiataccia scherzosa alla moglie. Vedendo i pallini nel box trasparente ho pensato che quei pallini fossero destinati a cadere prima o poi... come se quegli omicidi fossero programmati, una conseguenza ovvia ad un ambiente che porta a determinati comportamenti.
- **E se fosse... ?!**
> E se invece che leggere i titoli di giornale alla ricerca di persone uccise leggesse altri dati? E se i box di pallini fossero 2, con colori diversi? In tal caso sarebbe possibile confrontare due realtà dell'informazione mostrando quanto chi scrive notizie dia peso più a un argomento che ad un altro. Si potrebbero paragonare le notizie relative a Belen Rodriguez con quelle di cronaca sulle guerre in Africa e Medio Oriente. In tal caso sarebbe bello non entrare nella stanza di caduta ma vederla riempirsi di pallini, è interessante vedere  poi il colore risultante dalla miscelazione nella stanza dei pallini.. tenderà di più a uno o all'altro???

![Imgur](https://imgur.com/u92CHKq.jpg)

![Imgur](https://imgur.com/xNpkKpK.jpg)

![Imgur](https://imgur.com/L0b3HfX.jpg)



# Immaterials: Light painting WiFi [**+**](https://vimeo.com/20412632)
## Timo Arnall, Jørn Knutsen and Einar Sneve Martinussen, 2012
- **Cos'è?**
>Immaterials è un'installazione urbana che rende visibile la mondanità cittadina delle reti Wi-fi, solitamente invisibili.
- **Come Funziona?**
>In giro per la città di Oslo sono stati disposti una serie di pali alti 4 metri, ciascuno dei quali dotato di 80 led. Sollecitati indirettamente dagli impulsi della rete Wi-fi i led si illuminano progressivamente, dal basso all'alto, secondo la potenza Wi-fi in quella determinata zona. Per mappare la zona interessata dall'esperimento è stata utilizzata la fotografia time-lapse.
- **Cosa significa?**
>Chi si imbatte in Immaterials: Light painting WiFi, presa coscienza di ciò che l'opera rappresenta, sicuramente rifletterà sull'invasione di reti che ci circonda: chi lasciando questo pensiero con un sorriso e chi rammaricato ed incupito.
- **E se fosse... ?!**
>Questa installazione è pensata per tradurre i dati captati dagli impulsi delle reti in led che si illuminano potendo quindi essere godibile a pieno solo di notte. E se invece che led che si illuminano fossero piccole eliche colorate che girano?! sarebbe sicuramente più ingombrante, dispendioso e fragile ma fruibile anche di giorno.

![Imgur](https://imgur.com/dFOdIWy.jpg)

![Imgur](https://imgur.com/Gdlkslx.jpg)

![Imgur](https://imgur.com/5QQcJuS.jpg)
